# NPO Start bugs

Ik gebruikte met veel plezier de apps van de NPO, maar sinds de lancering van NPO Start is de kwaliteit van de NPO Start app voor Android gedaald naar een dubieus niveau. Om de bugs publiekelijk bij te houden heb ik deze repository ingericht.

Vanwege alle bugs gebruikte ik de app zo min mogelijk, maar helaas is het gebruik van [download-npo](https://github.com/Carpetsmoker/download-npo) of [youtube-dl](https://github.com/ytdl-org/youtube-dl) sinds 1 maart 2019 ook geblokkeerd.

## Waarom deze repository?

Ik heb regelmatig contact met de NPO over de bugs die ik vind in de NPO apps voor Android (NPO Start, NPO Radio 1). Ik heb zelfs al telefonisch contact gehad met de ontwikkelaars om uit te leggen welke problemen ik ervaar. Helaas gebeurt er vrijwel niets met deze feedback, althans niet voor zover ik kan zien. Gezien de hoeveelheid 1-ster-reviews op Google Play en het gemopper op Twitter ben ik lang niet de enige met problem.

Ik heb deze repository opgezet om mijn bugs zelf bij te houden en ook anderen de kans te geven bugs te melden.

## De rating op Google Play
Op dit moment (mei 2019) krijgt de NPO Start app gemiddeld een 3,1. Niet iets om trots op te zijn, maar het beeld is enigszins vertekend omdat Google alle reviews meetelt: ook die van vele jaren geleden toen de app heel goed werkte en nog Uitzending Gemist heette. Sinds de lancering van NPO Start geven mensen de app ongeveer 2 sterren: https://www.appbrain.com/app/npo-start/nl.uitzendinggemist
